---
title: Go Golang!
description: Golang has you
category: Programming
layout: post
---

Da un po' di tempo progetto di studiarmi per bene il [Go](https://golang.org/), linguaggio di programmazione made in Google.

Così mi sono finalmente deciso ad impararlo, sappiamo tutti che l'esperienza è la migliore insegnante così senza pensarci due volte mi sono buttato a capofitto su questo nuovo percorso realizzando qualche scemenza per prendere confidenza con il linguaggio in questione:

## GoImgur

GoImgur è una semplicissima (davvero, semplice) libreria che permette di caricare una immagine sul sito [imgur](https://imgur.com/) semplicemente fornendo l'id del client e la path dell'immagine in questione.

La potete trovare qui: [https://github.com/dlion/goImgur](https://github.com/dlion/goImgur)

## aCdC

Ho un portatile a casa che lascio spesso acceso e che per ragioni più o meno valide non voglio spegnere ma spesso e volentieri che sia mia madre o che sia il gatto tale pc viene scollegato dalla presa rimanendo in balia della poca carica di cui oramai dispone la batteria per poi morire senza pietà dopo poco.   
Così mi sono scritto una utily per puro scopo didattico, questa utility scritta in Go permette di avvisare l'utente -in questo caso me- se il computer viene scollegato dalla presa di corrente e di avvertire l'utente tramite email dell'avvenuto scollegamento.   
Se ciò non bastasse il pc verrà spento in maniera sicura subito prima dello spegnimento fatale.

La trovate qui: [https://github.com/dlion/aCdC](https://github.com/dlion/aCdC)

## WhereIsMyPi

Possiedo una raspberry pi e mi capita spesso di reinstallare l'os per motivi più o meno vari così evito di configurarla ad-hoc avendo un tempo di vita molto breve.   
L'esigenza di trovare la raspi nella mia LAN è forte così mi sono scritto un piccolo tool che mi permette di trovarla.

La trovate qui: [https://github.com/dlion/WhereIsMyPi](https://github.com/dlion/WhereIsMyPi)

## Verso l'infinito...

Lo so, sono utility piuttosto inutili, ho esigenze che potrei soddisfare con altri struenti fatti meglio, etc. ma così non potrei usare il Go... quindi prendete il tutto come piccoli esperimenti per maneggiare meglio tale linguaggio.   
Con il tempo sfornerò altra roba inutile sperando che esercitandomi acquisisca una maggiore praticità nell'uso di questo linguaggio che ogni giorno di più mi attira a sè.

Ovviamente se avete suggerimenti in merito sono tutto orecchi, sono qui anche per imparare.

Saluti, DLion.
