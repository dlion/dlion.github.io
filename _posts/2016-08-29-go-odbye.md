---
title: Go-odbye
summary: Bye Bye Unfollowers!
categories: programming
layout: post
---
Una delle cose peggiori che possono capitare ad un utente di twitter è sicuramente quella di essere defollowati ma come scoprire chi ti defollowa ? Per risolvere tale problema anziché rivolgermi ad uno dei tanti servizi online ho pensato bene di crearmene uno ad-hoc per le mie esigenze, totalmente offline e da linea di comando.

## Come funziona

Il tool in questione scritto completamente in Go sfrutta le API di twitter per ricavare tutti i followers di un particolare account per poi confrontarli con il database locale, nel caso in cui uno dei followers dovesse venire a mancare il tool segnalerà tale "perdita" avvisandovi; inoltre il tool vi permette di sapere se qualcuno di nuovo vi comincia a seguire.

## Go-odbye

Il tool in questione l'ho chiamato **Go-odbye**, lo potete trovare sul [repo apposito](https://github.com/dlion/go-odbye), vi basta clonare il repo e compilarlo per avere il binario pronto all'uso.

## Usage

Per usare Go-odbye prima di tutto vi servono le credenziali per poter accedere alle API di twitter, per fare ciò dovrete crearvi un'applicazione sul noto social network a questo indirizzo: [https://apps.twitter.com/](https://apps.twitter.com), vi restituirà 4 chiavi: La consumer key, la consumer secret, l'access token e l'access secret.

Una volta clonato il repo entrate nella root `git clone https://github.com/dlion/go-odbye ; cd go-odbye` create il file di configurazione nella vostra $HOME chiamato `.goodbye.json`, questa è la struttura da usare al suo interno:   
```
{
  "consumerKey": "<CONSUMER KEY>",
  "consumerSecret": "<CONSUMER SECRET>",
  "accessToken": "<ACCESS TOKEN>",
  "accessSecret": "<ACCESS SECRET>"
}
```
inserite le vostre chiavi all'interno di esso e salvate, fatto ciò avviate il tool, per esempio per vedere tutti i miei [un]followers mi basterà digitare da console `go run main.go -nick dlion92`, ecco un possibile output:

![output](https://github.com/dlion/go-odbye/raw/master/screenshot.png)

Ovviamente il tutto è totalmente ampliabile, magari in futuro permetterò di poter fare analisi sui followers, ovviamente se avete consigli o se volete contribuire siete i benvenuti.

Saluti, DLion

---

[English Version](https://domenicoluciani.com/2016/08/29/go-odbye.html)
